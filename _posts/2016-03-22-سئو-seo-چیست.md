---
layout: post
title: سئو (SEO) چیست؟
date:   2016-03-22 14:44:05 +0430
categories: وب
tags: [seo, آموزش-سئو, بهینه-سازی-سایت]
image: /blog/assets/سئو-seo-چیست/cover.jpg
author: admin
---

### <span style="color:#000000">شاید در نگاه اول کلمه ی سئو و عمل به مفهوم آن بسیار مبهم و دشوار به نظر آید اما در واقع ساده تر از چیزی است که شما به آن فکر می کنید!</span>

بهینه سازی موتور جستجو و یا به صورت خلاصه سئو، به فعالیت هایی اطلاق می شود که برای بهبود عملکرد موتورهای جستجو و در نتیجه افزایش رتبه وب سایت ما به کار می رود.
سئو به شما کمک می کند تا موقعیت وب سایت خود را در زمینه تخصص خود در بین بازدیدکنندگان و یا رقبا تثبیت کنید.
معمولا موتور گوگل در نتایج جستجوی خود، لینک صفحاتی مرتبط و یا نزدیک به عبارت مورد نظر شما را نشان می دهد که این نتایج توسط عنکبوت های موتور گوگل از میان انبوهی از لینک های ثبت شده در دنیای مجازی جستجو می شوند و سپس بر اساس کیفیت محتوایی رتبه بندی می گردند.
به عبارت ساده تر صفحات وب سایت شما پتانسیل رتبه بندی در صفحات جستجوی گوگل را دارند.

موتورهای جستجو به دنبال چه چیزی هستند؟ چگونه می توانید وب سایت خود را برای جذب بازدیدکنندگان، مشتریان و موتورهای جستجو بهینه سازی کنید؟
و در نهایت چگونه سئو به شما کمک می کند تا وب سایت شما کاراتر از قبل شود؟

<!--more-->

زمان گذاشتن وهزینه کردن بر روی شبکه های اجتماعی مانند مسواک زدن دندان ها و دوش گرفتن است؛
که انسان ها با وجود انجام چنین کارهایی باز هم دندان های خود را جرم گیری می کنند و گاهی حتی ادکلن های گران قیمت می خرند!


### <span style="color:#3366ff">چگونه رتبه بندی خود را افزایش دهیم؟</span>

محتوا پادشاه است!
این یک ضرب المثلی قدیمی در میان متخصصان وب است که با ۳ کلمه، بیشتر مفهوم سئو رو بیان می کند.
بی شک محتوای عالی یک وب سایت سبب می شود تا کاربران لینک صفحات شما را باز و آن ها را دنبال کنند و قطعا این عمل از نظر موتور جستجوی گوگل امتیازی مثبت برای شما خواهد بود.
هر چه امتیاز وب سایت شما نزد گوگل بالاتر باشد، در صفحات جستجو رتبه بندی بهتری خواهید داشت.


### <span style="color:#3366ff">اما گوگل چگونه صفحات را رتبه بندی می کند؟</span>

موتور گوگل صفحات را بر اساس ارزش آن ها رتبه بندی می کند؛
این ارزش بر اساس فعالیت و نوع محتوای شما در وب سایت سنجیده می شود. 
در واقع یک محتوای خوب، پستی است که برای مردم سودمند و پاسخ جستجوی آن ها باشد.
چنین نوشته هایی خود به خود در وبلاگ ها و رسانه های اجتماعی انتشار پیدا می کنند و بواسطه آن ها کاربران زیادی با وب سایت شما آشنا خواهند شد.
بی شک بسیاری از آنان ممکن است به بازدیدکننده ثابت وب سایت شما تبدیل شوند و بر اساس بازدیدها، در هر زمان گوگل امتیاز شما را بر روی صفحاتی با بیشترین بازدید، افزایش خواهد داد.


### <span style="color:#3366ff">۳ راهنمای ساده برای دستیابی به نتایج در سئو:</span>

1. به شیوه ای رسا و بر اساس نیاز مخاطبین خود بنویسید.
استفاده از کلمات و عبارات پر بازدید در محتوای مقالات شما، شیوه ی خوبی در جذب بازدیدکننده است.
2. با قراردادن آیتم های شبکه های اجتماعی در زیر هر پست، امکان اشتراک گذاری آن ها را برای افراد، ساده تر کنید.
3. این موارد را پیوسته انجام دهید. قراردادن محتوا در وب سایت نباید به صورت مقطعی باشد. معمولا بهتر است بر اساس زمان بندی منظم این کار را انجام دهید.


### <span style="color:#3366ff">سئو دقیقا چیست؟</span>

برقراری ارتباط با موتورهای جستجو و بیان اهدافتان به طور مطلوب سبب می شود تا این موتورها وب سایت شما را در جستجوهای مرتبط با محتوای آن نمایش دهند.


### <span style="color:#3366ff">1- فرض کنید وب سایت شما مانند یک کیک است!</span>

[![cake-seo-site](/blog/assets/سئو-seo-چیست/cake-seo-site.jpg "cake-seo-site"){:class="image featured"}][cake-seo-site]

لینک های شما، بازاریابی موتورهای جستجو (SEM) و شبکه های اجتماعی به منزله پوشش کیک هستند اما محتوای وب سایت شما، چیدمان اطلاعات، سیستم مدیریت محتوا و زیر ساخت آن مانند شکر است که بدون آن کیک بی مزه می شود و شاید در نهایت حتی درون سطل هم قرار گیرد!

[![cake](/blog/assets/سئو-seo-چیست/cake.jpg "cake"){:class="image featured"}][cake]


### <span style="color:#3366ff">2- موتورهای جستجو به دنبال چه چیزی هستند؟</span>

موتورهای جستجو در تلاشند تا کار خود را به بهترین نحو ممکن انجام دهند به گونه ای که کاربران با مراجعه به لینک های پیشنهادی آن ها، پاسخ نیاز خود را پیدا کنند.
اما ارتباط میان نیاز کاربر و محتوای وب سایت شما بر اساس چه معیارهایی بررسی می شود؟

- محتوا: عنوان، متن درون صفحه و متا تگ توضیحات محتوای اصلی هر صفحه از وب سایت شما را تشکیل خواهند داد.
- عملکرد: نشان دهنده ی سرعت وب سایت شما و بالا آمدن آن به طور صحیح است.
- اعتبار: آیا وب سایت شما محتوای مطلوبی برای لینک شدن و یا بکار رفتن به عنوان یک وب سایت مرجع دارد؟
- کاربر پسند: ظاهر وب سایت شما چگونه به نظر می رسد؟ آیا استفاده از آن برای کاربران راحت است؟


### <span style="color:#3366ff">3- موتورهای جست جو به دنبال چه مواردی نیستند؟</span>

عنکبوت های جستجو تنها مقدار مشخصی از اطلاعات را ذخیره می کنند؛
پس در فکر فریب آن ها نباشید؛
چرا این کار تنها به رتبه بندی وب سایت شما ضربه خواهد زد.
اما این موتورها چه چیزهایی را نمی خواهند؟

- استفاده بیش از حد از کلمات کلیدی در صفحات
- بک لینک های نامرتبط با محتوای صفحه
- استفاده بیش از حد از تبلیغات و بنرهای کوچک و بزرگ که سبب می شود تا کاربر برای یافتن مطالب خود دچار سردرگمی شود.


### <span style="color:#3366ff">4- آشنایی با مدل کسب و کار خود در دنیای مجازی</span>

گرچه این مورد برای هر کسی واضح و روشن است اما بهتر است پیش از فکر کردن به اهداف خود، با نوع فعالیت رقبا، آنچه که آن ها ارائه می دهند، نحوه تعامل با مشتریان و سایر امکاناتی که در زمینه حرفه شما تعریف شده است نیز آشنا باشید.


### <span style="color:#3366ff">5- بهینه سازی وب سایت برای شبکه های اجتماعی</span>

فن استفاده از کلید واژه، تنها به پیاده سازی در وب سایت شما محدود نمی شود.
این کلمات می بایست از راه های دیگری نیز توسعه پیدا کنند. 
استفاده از شبکه های اجتماعی نظیر فیس بوک، توییتر، اینستاگرام، لینکدین و همچنین ابزارهایی مانند خبرنامه و یا تبلیغات در رادیو و تلویزیون از جمله روش های موثر در این زمینه هستند که علاوه بر معرفی کلمات کلیدی، تبلیغی برای برند تجاری شما نیز محسوب خواهند شد.


### <span style="color:#3366ff">6- تناسب فعالیت وب سایت با دامنه ثبت شده</span>

همانگونه که در مقاله
[چگونه یک نام دامنه مناسب انتخاب کنیم][choose-domain]
بیان شد، انتخاب نام دامنه از اهمیت بسزایی برخوردار است.
حد الامکان سعی کنید که نام دامنه متناسب با محتوا و نوع فعایت وب سایت شما باشد.
در سازگار بودن نام دامنه خود نیز دقت کنید؛
به عنوان نمونه اگر لینک www.example.com بدون وارد کردن www به وب سایت شما وارد نشود، بدین معنی است که موتور گوگل این دو آدرس را دو سایت مختلف می بیند.
این مورد می تواند بسیاری از تلاش های شما در زمینه سئو و لینک گرفتن از وب سایت شما را کمرنگ نماید.
توجه به نامگذاری آدرس URL صفحات و به کار بردن کلمات کلیدی مرتبط با محتوای مقاله نیز در زمینه سئو اهمیت دارد.


### <span style="color:#3366ff">7- بهینه سازی برای انواع نتایج مختلف</span>

امروزه استفاده از تکنولوژی های مختلفی همچون گوشی موبایل و تبلت برای فراخوانی صفحات وب، بسیار رایج شده است؛
اما از آنجایی که اکثر وب سایت ها برای نمایش در لپ تاپ و کامپیوترهای شخصی طراحی شده اند، مشاهده آن ها با دیگر ابزارها سبب به هم ریختن محتوا و نمایش نامطلوب ظاهر وب سایت خواهد شد.
بنابراین قابلیت وب سایت خود را برای نمایش در چنین تکنولوژی هایی به روز نمایید.

علاوه بر محتوای سایت، دیگر رسانه ها مانند ویدئو نیز می تواند نقش مهمی در شناخت وب سایت شما به دیگران داشته باشد تا جایی که یک ویدئو با محتوای آموزشی مطلوب حتی می تواند رتبه اول موتورهای جستجو را برای شما به ارمغان آورد.


### <span style="color:#3366ff">8- تمرکز بر متا دیتای وب سایت</span>

تگ عنوان و توضیحات متا نقش مهمی در جذب بازدید کننده دارند.
این دو مورد در صفحات جستجوی گوگل برای کاربران نمایش داده می شوند و بازدیدکنندگان بر اساس آن ها، لینک خود را انتخاب می کنند.
عنوان باید گیرا و حاوی کلمه کلیدی باشد.
متای توضیحات نیز علاوه بر کلمه کلیدی، می بایست با توضیحات منحصر به فرد و استفاده از کلمات خاص، کاربر را به دیدن وب سایت شما ترغیب کند.
پس در انتخاب این دو قسمت دقت کافی را داشته باشید.

در صورت تمایل به کسب اطلاعات بیشتر و اطلاع از راه کارهای کاربری می توانید به مقاله
[آموزش جامع و کامل سئو سایت (SEO)][tutorial-seo]
مراجعه نمایید.

منبع:
[+][source]

[cake-seo-site]: /blog/assets/سئو-seo-چیست/cake-seo-site.jpg "cake-seo-site"
[cake]: /blog/assets/سئو-seo-چیست/cake.jpg "cake"
[choose-domain]: http://tajanweb.com/1205 "چگونه یک نام دامنه مناسب انتخاب کنیم"
[tutorial-seo]: http://tajanweb.com/594 "آموزش جامع و کامل سئو سایت (SEO)"
[source]: http://tajanweb.com/1408 "سئو (SEO) چیست؟"
